
Quantum GIS
===========

A `Quantum GIS (QGIS) <https://www.qgis.org>`__ nyílt forráskódú,
ingyenes földrajzi információs rendszer (GIS), amely különböző operációs
környezetekben (MS Windows, Mac OS X, Linux, BSD, Android) is
`telepíthető <https://www.qgis.org/en/site/forusers/download.html>`__. A
szoftvert széles körben használják különböző területeken, így
állatorvosi epidemiológiai munkában, elemzésekben is (Solymosi et al.,
2013). Az eszköz nagy előnye, hogy kiegészítő modulokat (plugin) lehet
hozzá fejleszteni, telepíteni speciális feladatok megvalósítása céljából
(Solymosi et al., 2010, 2013). Ebben a fejezetben a QGIS használatát
olyan példákon keresztül mutatjuk be, amelyek gyakrabban fordulnak elő
az állatorvosi epidemiológiai vizsgálatokban.

Digitális térképek
------------------

A QGIS, mint ahogy a többi GIS is, különböző digitális térképeket kezel.
A térképeket tárolhatjuk fájlként vagy adatbázisban. A digitális térkép
két alaptípusa a vektor- és a pixelgrafikus térkép. A vektorgrafikus
térképek legelterjedtebb fájlformátuma az ún. `ESRI
shapefile <https://www.esri.com/library/whitepapers/pdfs/shapefile.pdf>`__.
Mivel ennek a használata a legegyszerűbb, első példáinkban ilyen
állományokat fogunk használni.

Digitális térképeket különböző forrásokból szerezhetünk be. Lehetnek
meglehetősen költségesek, de szerencsére számos ingyenes térkép is
elérhető. Magyarország országos, megyei és kistérségi vektorgrafikus
térképét ingyenesen letölthetjük pl. a `Global Administrative
Areas <http://www.gadm.org/country>`__ honlapról. Ezen az oldalon az
ország nevének megadása után ki kell választanunk a letöltendő
fájlformátumot (``Shapefile``). Az ``OK`` gomb megnyomása után a
megjelenő térkép alatti ``download`` linkre kattintva töltődik le a
zippelt állomány. Kitömörítése után három térképet (``HUN_adm0``,
``HUN_adm1``, ``HUN_adm2``) láthatunk, mindegyik térképet hat-hat
különböző kiterjesztésű (``.cpg``, ``.csv``, ``.dbf``, ``.prj``,
``.shp``, ``.shx``) fájlban tárolva.

A QGIS ``Réteg`` menüjéből, a ``Réteg hozzáadás`` menülistából válasszuk
ki a ``Vektor réteg hozzáadás...`` menüelemet. |qgis01.png| A megjelenő
``Vektor réteg hozzáadása`` ablakban hagyjuk kijelölve a *Fájl* típust,
illetve a ``Kódolás`` legördülő mezőben a ``System`` értéket. A
``Tallóz`` gombra kattintva megjelenő
``Vektor réteg megadása OGR támogatással`` című fájlmenedzser fájltípus
választó legördülő mezőjében az alapértelmezett ``Minden fájl`` érték
helyett válasszuk ki az ``ESRI Shape fájl`` elemet. Ezek után jelöljük
ki a ``HUN_adm0.shp``, ``HUN_adm1.shp`` és ``HUN_adm2.shp`` fájlokat. A
``Megnyitás`` gombra kattintva visszatértünk a
``Vektor réteg hozzáadása`` ablakhoz, ahol újra nyomjuk meg a
``Megnyitás`` gombot, ami az alábbi ábrához hasonló képernyőt
eredményez.

.. |qgis01.png| image:: figs/qgis-icon04.png

Irodalomjegyzék
---------------

Solymosi, N., Wagner, S. E., Maróti-Agóts, Á., & Allepuz, A. (2010).
maps2WinBUGS: a QGIS plugin to facilitate data processing for Bayesian
spatial modeling. Ecography, 33(6), 1093–1096.

Solymosi, N., Ózsvári, L., & Allepuz, A. (2013). A tool for spatially
explicit network analysis in veterinary epidemiology. In GEOVET London,
UK.
